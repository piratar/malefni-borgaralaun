---
title: Verkferli
layout: page
---
# Verkferli fyrir málefnahóp um borgaralaun

Ábyrgðarmaður hópsins og ritstjóri skýrslu er Herbert Snorrason.
Ritari er Albert Svan.
Starf hópsins fer fyrst og fremst fram í gegnum rafræna textamiðla, með það að sjónarmiði að gera fjarstöddum kleift að taka þátt.

## Gögn

Meginhlutverk málefnahópsins er gagnaöflun.
Gögnum hópsins verður safnað saman á miðlægum stað og þau gerð almennt aðgengileg.
Gagnageymsla verður hýst á GitHub, undir aðgangi Pírata.
Yfirstjórn með gagnageymslunni verður á höndum ábyrgðarmanns.
Þeir sem treysta sér til að vinna beint í gegnum git geta óskað eftir slíkum aðgangi.
Öðrum er bent á að senda upplýsingar og skjöl til ábyrgðarmanns hópsins, sem kemur þeim síðan inn í kerfið.

Æskilegt er að gögn séu geymd í opnu og stöðluðu sniði.
Eftir því sem mögulegt er verða gögn geymd með samræmdum hætti.
Ábyrgðarmaður hefur umsjón með því að samræma gagnasnið.

## Umræða

Fyrirliggjandi umræðuhópur á facebook, undir nafninu Píratar: Borgaralaun, skal þjóna sem óformlegur umræðuvettvangur málefnahópsins.
Þar sem afar erfitt er að fá sögulegt yfirlit yfir umræður á facebook skulu ákvarðanir teknar þar þó aldrei hafa formlegt vægi innan hópsins nema þær séu einnig skjalfestar annars staðar, s.s. í fundargerð eða í gagnageymslu.

## Skýrsla

Skýrsla hópsins verður unnin fyrir opnum tjöldum og gefin út undir Creative Commons BY-SA leyfi.
Stuðst verður við GitHub Pages við vinnslu skýrslunnar.
Ritstjóri skýrslunnar annast uppfærslu og viðhald texta skýrslunnar eins og hann er almennt aðgengilegur.
Einstakir hlutar skýrslunnar verða fengnir tilteknum einstaklingum til vinnslu.
Lokaútgáfa hvers hluta skal teljast samþykkt ef, tveimur vikum eftir að tilkynning um lokauppkast er gerð á umræðuvettvangi hópsins, ekki hefur verið gerð _efnisleg_ athugasemd.
